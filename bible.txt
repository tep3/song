อีสเตอร์คือคำตอบ

วันอีสเตอร์


ยอห์น 11:25-26
25 พระเยซูตรัสกับนางว่า 
“เราเป็นชีวิตและการเป็นขึ้นจากตาย 
คนที่วางใจในเราจะมีชีวิตอีกแม้ว่าเขาจะตายไป 
26 และทุกคนที่มีชีวิตและวางใจในเราจะไม่ตายเลย 
เธอเชื่ออย่างนี้ไหม?”

1 เปโตร 2:21
เพราะพระเจ้าทรงเรียกพวกท่านเพื่อจุดประสงค์นี้ 
เพราะว่าพระคริสต์ทรงทนทุกข์เพื่อพวกท่าน 
พระองค์ทรงวางแบบอย่างแก่พวกท่าน 
เพื่อท่านจะได้ดำเนินตามรอยพระบาทของพระองค์

สดุดี 90:1-12
1 ข้าแต่องค์เจ้านาย พระองค์ทรงเป็นที่พักพิงของข้าพระองค์ทั้งหลาย
ทุกชั่วชาติพันธุ์
2 ก่อนที่ภูเขาทั้งหลายเกิดขึ้นมา
ก่อนที่พระองค์ทรงให้กำเนิดแผ่นดินโลกและพิภพ
พระองค์ทรงเป็นพระเจ้าตั้งแต่นิรันดร์กาลถึงนิรันดร์กาล

3 พระองค์ทรงให้มนุษย์กลับเป็นผงคลี
และตรัสว่า “มนุษย์ทั้งหลายเอ๋ย จงกลับเถิด”
4 เพราะพันปีในสายพระเนตรของพระองค์
เป็นเหมือนวานนี้ซึ่งผ่านไปแล้ว
หรือเหมือนยามเดียวในกลางคืน

5 พระองค์ทรงเทการล่วงหลับบนเขาทั้งหลาย
พวกเขาก็เหมือนหญ้าที่งอกขึ้นในเวลาเช้า
6 ในเวลาเช้ามันก็บานออกและงอกขึ้น
เมื่อเวลาเย็นก็ร่วงโรยและเหี่ยวไป

7 เพราะข้าพระองค์ทั้งหลายถูกความกริ้วของพระองค์ผลาญเสีย
พวกข้าพระองค์ก็เดือดร้อนเพราะพระพิโรธของพระองค์
8 พระองค์ทรงตั้งความชั่วของข้าพระองค์ทั้งหลายไว้ต่อพระพักตร์พระองค์
ทรงตั้งบาปลับๆ ของพวกข้าพระองค์ไว้ในแสงสว่างแห่งพระพักตร์ของพระองค์

9 วันเวลาทั้งสิ้นของข้าพระองค์ทั้งหลายหมดไปใต้ความเกรี้ยวกราดของพระองค์
ปีของพวกข้าพระองค์สิ้นสุดลงอย่างเสียงถอนหายใจ
10 อายุขัยของข้าพระองค์ทั้งหลายคือเจ็ดสิบ
หรือหากแข็งแรงก็ถึงแปดสิบ
แต่ช่วงชีวิตนั้นมีแต่ความลำบากและความเศร้าโศก
ไม่ช้าก็สูญไปและพวกข้าพระองค์ก็จากไป

11 ผู้ใดจะทราบถึงพลังความกริ้วของพระองค์?
หรือทราบถึงความเกรี้ยวกราดของพระองค์ตามความเกรงกลัวพระองค์?
12 ขอทรงสอนข้าพระองค์ทั้งหลายให้นับวันของตน
เพื่อพวกข้าพระองค์จะมีจิตใจที่มีปัญญา

โรม 10:9
9 คือว่าถ้าท่านจะยอมรับด้วยปากของท่านว่าพระเยซูทรงเป็นองค์พระผู้เป็นเจ้า 
และเชื่อในใจว่า พระเจ้าได้ทรงให้พระองค์เป็นขึ้นมาจากความตาย 
ท่านจะรอด