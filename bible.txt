เพลง ร่มเงาแห่งชีวิต
เพลง ผู้รอคอย
เพลง อยู่ในพระทัยพระองค์
เพลง พระองค์ไม่เคยเปลี่ยน

ชีวิตที่ครบบริบูรณ์

ขโมยนั้นย่อมมาเพื่อจะลัก ฆ่า และทำลาย 
เรามาเพื่อพวกเขาจะได้ชีวิต
และจะได้อย่างครบบริบูรณ์
(ยอห์น 10:10)

18 มีชายคนหนึ่งซึ่งเป็นขุนนางทูลถามพระองค์ว่า “ท่านอาจารย์ผู้ประเสริฐ ข้าพเจ้าจะทำอย่างไรถึงจะได้ชีวิตนิรันดร์?” 
19 พระเยซูตรัสถามคนนั้นว่า “ท่านใช้คำว่าประเสริฐกับเราทำไม? 
ไม่มีใครประเสริฐนอกจากพระเจ้าองค์เดียว 
20 ท่านรู้จักบัญญัติแล้วที่ว่า 
‘ห้ามล่วงประเวณีผัวเมียเขาห้ามฆ่าคนห้ามลักทรัพย์ห้ามเป็นพยานเท็จจงให้เกียรติบิดามารดาของเจ้า’ ” 
21 คนนั้นจึงทูลว่า “ข้อเหล่านั้นข้าพเจ้าถือรักษาไว้ตั้งแต่เด็ก” 
22 เมื่อพระเยซูทรงได้ยินอย่างนั้น พระองค์ตรัสกับเขาว่า 
“ท่านยังขาดสิ่งหนึ่ง จงไปขายสิ่งของทั้งหมดที่ท่านมีอยู่แล้วแจกจ่ายให้คนยากจน 
ท่านถึงจะมีทรัพย์สมบัติในสวรรค์ แล้วจงกลับมาติดตามเรา” 
23 แต่เมื่อเขาได้ยินอย่างนั้นก็เป็นทุกข์ เพราะเขาเป็นคนมั่งมีมาก 
(ลูกา 18:18-23)

แล้วพระองค์ตรัสกับพวกเขาว่า 
“ระวังให้ดี จงหลีกเลี่ยงจากความโลภทุกอย่าง 
เพราะว่าชีวิตของคนไม่ได้อยู่ที่การมีของฟุ่มเฟือย”
(ลูกา 12:15)

พระเจ้าทรงรักโลกดังนี้ 
คือได้ประทานพระบุตรองค์เดียวของพระองค์ 
เพื่อทุกคนที่วางใจในพระบุตรนั้นจะไม่พินาศ 
แต่มีชีวิตนิรันดร์
(ยอห์น 3:16)

พระเยซูตรัสกับเขาว่า 
“เราเป็นทางนั้น เป็นความจริง และเป็นชีวิต 
ไม่มีใครมาถึงพระบิดาได้นอกจากจะมาทางเรา
(ยอห์น 14:6)

1 ต่อมาขณะที่พระองค์ทรงยืนอยู่บนฝั่งทะเลสาบเยนเนซาเรท และฝูงชนกำลังเบียดเสียดพระองค์เพื่อฟังพระวจนะของพระเจ้านั้น 
2 พระองค์ทอดพระเนตรเห็นเรือสองลำจอดอยู่ที่ริมฝั่งทะเลสาบ แต่ชาวประมงขึ้นจากเรือแล้วและกำลังซักอวนอยู่ 
3 พระองค์จึงเสด็จลงเรือลำหนึ่งซึ่งเป็นเรือของซีโมน ทรงขอให้เขาถอยออกไปจากฝั่งหน่อยหนึ่ง แล้วพระองค์ประทับลงสอนฝูงชนจากเรือลำนั้น 
4 เมื่อพระองค์ตรัสสอนเสร็จแล้ว จึงตรัสกับซีโมนว่า “จงถอยออกไปที่น้ำลึก แล้วหย่อนอวนลงจับปลา” 
5 ซีโมนทูลตอบว่า “อาจารย์ เราทอดอวนมาตลอดทั้งคืนแล้วไม่ได้อะไรเลย แต่ข้าพเจ้าก็จะหย่อนอวนลงตามคำของท่าน” 
6 เมื่อพวกเขาหย่อนลงแล้วก็จับปลาได้จำนวนมากจนอวนของเขาเริ่มจะปริ 
7 พวกเขาจึงทำสัญญาณบอกเพื่อนๆ ที่อยู่ในเรืออีกลำหนึ่งให้มาช่วย พวกเขาก็มา และได้ปลาเต็มเรือทั้งสองลำจนเรือเพียบ 
8 เมื่อซีโมนเปโตรเห็นอย่างนั้นแล้ว ก็ทรุดตัวลงที่เข่าของพระเยซูทูลว่า “นายเจ้าข้า ขอท่านไปให้ห่างจากข้าพเจ้าเถิด เพราะว่าข้าพเจ้าเป็นคนบาป” 
9 เนื่องจากเขากับคนทั้งหลายที่อยู่ด้วยกันประหลาดใจเรื่องปลาที่เขาจับได้นั้น
(ลูกา 5:1-9)

ขอพระเจ้าอวยพระพร