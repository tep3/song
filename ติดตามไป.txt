Verse 1 
ภาพที่เปลี่ยนผันเมื่อมองข้างทาง 
ทำให้คิดถึงเรื่องที่เคยผ่าน 
เรื่องราวเมื่อวันวาน 
มีใครตรงนั้นข้างกันกับฉันไม่ห่างไกล

Verse 2 
วันที่หกล้มหรือมีน้ำตา 
วันที่รอยยิ้มนั้นคืนมาใหม่ 
ไม่เคยทิ้งกันไป 
พระองค์กอดไว้ดูแลอยู่ทุกวัน

Chorus 
ความรักพระองค์เคียงข้างฉัน ไม่ว่าอยู่ที่ใด 
ทุกครั้งพระองค์ช่วยนำไป ให้ฉันพ้นวันเลวร้าย 
ฝากไว้ไม่กลัวมีความหวัง ไม่ว่าเรื่องใด 
ความรักพระองค์จะติดตามไป 
ตลอดวันและคืนชั่วนิรันดร์

Verse 3
ใจไม่เงียบเหงาเมื่อมีพระองค์ 
ทรงเป็นดั่งเสียงเพลงในหัวใจ 
ทุกย่างเท้าก้าวไป 
ไม่เคยเดียวดายทรงนำในทุกวัน