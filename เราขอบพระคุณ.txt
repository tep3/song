verse 1
ทุกครั้งที่ย้อนมองกลับไปในวันวาน
ฉันได้เริ่มต้นมาอย่างไร
เดินตามพระองค์มอบชีวิตไว้วางใจ
พระองค์นำให้มีวันนี้
เรื่องราวที่ดูว่าเป็นไปไม่ได้
พระองค์ทรงนำในทุกที
สิ่งที่มีในใจ วันนี้คือความซาบซึ้ง
ในรักมากมาย

chorus
อยากขอบพระคุณพระองค์
เพราะว่าทรงกระทำเรื่องราวยิ่งใหญ่
เมื่อทรงเคลื่อนไหว พระพรหลั่งไหล
เหมือนหยาดฝนโปรยปราย
อยากขอบพระคุณพระองค์
เพราะว่าพระสัญญามั่นคงไม่เคยเปลี่ยนไป
ไม่ว่าวันนี้ ไม่ว่าวันไหน ขอขอบพระคุณ

verse 2
เพราะว่าได้รับมามากมายจนเกินพอ
ชีวิตนี้ขอมอบถวาย
ขอพระองค์ใช้ฉันคนนี้ตามพระทัย
ทำสิ่งไหน ยินยอมเชื่อฟัง
เพราะทรงกระทำสิ่งเล็กน้อยให้ยิ่งใหญ่
พระหัตถ์พระองค์เปิดหนทาง
จะวันไหนไม่เคยหมดหวัง ฉันยังมีรัก
พระองค์เสมอ